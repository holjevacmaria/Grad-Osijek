<!doctype html>
<html lang="hr">
  <head>
    <meta charset="utf-8">
    <title>|Turizam|</title>
	<link rel="stylesheet" href="../CSS/stil.css" />

  </head>
  
  <body>


  <ul id="nav">

	<li><a href="../index.html">Povratak na naslovnu stranicu</a></li>
		<li><a href="../Povijest/povijest.html">Povijest Osijeka</a></li>
	<li><a href="../Kultura/kultura.html">Kultura</a></li>
	<li><a href="../Sport/sport.html">Sport</a></li>
	<li><a href="../Karta/karta.html">Pronađite nas na karti!</a></li>
	<li><a href="../Igra/igra.html">I G R A</a></li>
</ul>
<img src="turizam.jpg" alt="turizam grada Osijeka">

<div>
Turistička ponuda grada Osijeka uistinu je posebna! Raznolikošću i bogatstvom kulture, vrijednim povijesnim lokacijama, prekrasnim parkovima, očuvanom i zaštićenom prirodom u neposrednoj blizini grada te gastronomskim posebnostima Osijek je, na svoj način, jedinstven. Specijalitete slavonske kuhinje možete kušati u poznatim osječkim restoranima, odmoriti se u lijepo uređenim hotelima, motelima i pansionima ili pak prošetati osječkom promenadom. Ali, nikako ne smijete zaobići Tvrđu, staru gradsku jezgru, po vrijednosti, nemjerljiv povijesni dragulj. Naime, kasnosrednjovjekovni Osijek izgrađen je na širem području današnje Tvrđe.
</div>

<div>
Tvrđavu su, po uzoru na nizinske nizozemske utvrde, austrijske vlasti planski gradile od 1. kolovoza 1712. do 1722. kada je, uglavnom, dovršena, iako su gradnje manjega opsega nastavljane do 60-ih godina 18. stoljeća. U Tvrđi su 1729. otvoreni gimnazija, tiskara (1735.) i njemačko kazalište, a proveden je i javni vodovod i kanalizacija, pa su s pravom Slavonci i Osječani Tvrđu nazivali “Metropolis urbs”. Danas je osječka Tvrđa, po povijesnim i graditeljskim značajkama, spomenik nulte kategorije.
</div>

<div>
Grad Osijek kao grad bogate povijesne i kulturne tradicije zajedno s Turističkom zajednicom grada Osijeka radi na obogaćivanju turističke ponude grada kroz oživljavanje projekata koji će vratiti zatomljenu osječku gradsku tradiciju. U proteklome razdoblju Grad je iz svoga proračuna izdvojio znatna financijska sredstva kako bi se određeni projekti mogli realizirati.
</div>


  </body>

</html>